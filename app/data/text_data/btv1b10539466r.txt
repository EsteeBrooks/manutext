בית ישראל יבכו את השרפה
אשר שרף יהוה : ומפתח
אהל מועד לא תצאו פן
תמתו כי שמן משחת יהוה
עליכם ויעשו כדבר משה :
וידבר יהוה אל אהרן [לא']
לאמר : יין ושכר אל תשת
אתה ובניך אתך בבאכם
אל אהל מועד ולא תמתו
חקת עולם לדרתיכם : [ול']
ולהבדיל בין הקדש ובין
החל ובין הטמא ובין הטהור :
ולהורת את בני ישראל
את כל החקים אשר דבר
יהוה אליהם ביד משה :
וידבר משה אל אהרן ואל
אלעזר ואל איתמר בניו
הנותרים קחו את המנחה
הנותרת מאשי יהוה ואכלוה
מצות אצל המזבח כי קדש
קדשים הוא : ואכלתם אתה
במקום קדש כי חקך וחק
בניך הוא מאשי יהוה כי כן
צויתי : ואת חזה התנופה
ואת שוק התרומה תאכלו
במקום טהור אתה ובניך
ובנתיך אתך כי חקך וחק
בניך נתנו מזבחי שלמי בני
ישראל : שוק התרומה
וחזה התנופה על אשי
החלבים יביאו להניף [תנו']
תנופה לפני יהוה והיה לך
ולבניך אתך לחק עולם
כאשר צוה יהוה : ואת שעיר
החטאת דרש דרש משה
והנה שרף ויקצף על אלעזר
ועל איתמר בני אהרן [ה']
הנותרם לאמר : מדוע לא
אכלתם את החטאת
במקום הקדש כי קדש
קדשים הוא ואתה נתן לכם
לשאת את עון העדה
לכפר עליהם לפני יהוה :
הן לא הובא את דמה אל
הקדש פנימה אכול תאכלו
אתה בקדש כאשר צויתי :
וידבר אהרן אל משה הן
היום הקריבו את חטאתם