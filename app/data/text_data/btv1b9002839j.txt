לצבאתם ימה ונשיא לבני אפרים אלישמע
בן עמיהוד : וצבאו ופקדיהם ארבעים
אלף וחמש מאות : ועליו מטה מנשה
ונשיא לבני מנשה גמליאל בן פדה צור :
וצבאו ופקדיהם שנים ושלשים אלף
ומאתים : ומטה בנימן ונשיא לבני בנימן
אבידן בן גדעני : וצבאו ופקדיהם
חמשה ושלשים אלף וארבע מאות : כל
הפקדים למחנה אפרים מאת אלף ושמנת
אלפים ומאה לצבאתם ושלשים יסעו :
דגל מחנה דן צפונה
לצבאותם ונשיא לבני דן אחיעזר בן עמי
שדי : וצבאו ופקדיהם שנים וששים
אלף ושבע מאות : והחנים עליו מטה
אשר ונשיא לבני אשר פגעיאל בן עכרן :
וצבאו ופקדיהם אחד וארבעים אלף
וחמש מאות : ומטה נפתלי ונשיא לבני
נפתלי אחירע בן עינן : וצבאו ופקודיהם
שלשה וחמשים אלף וארבע מאות : כל
הפקודים למחנה דן מאת אלף ושבעה
וחמשים אלף ושש מאות לאחרנה
יסעו לדגליהם : אלה
פקודי בני ישראל לבית אבותם כל פקודי
המחנות לצבאתם שש מאות אלף
ושלשת אלפים וחמש מאות וחמשים :
והלויים לא התפקדו בתוך בני ישראל
כאשר צוה יהוה את משה : ויעשו בני
ישראל ככל אשר צוה יהוה את משה
כן חנו לדגליהם וכן נסעו איש למשפחתיו
על בית אבתיו : ואלה
תולדת אהרן ומשה ביום דבר יהוה את
משה בהר סיני : ואלה שמות בני אהרן
הבכור נדב ואביהוא אלעזר ואיתמר :
אלה שמות בני אהרן הכהנים המש[ו]חים
אשר מלא ידם לכהן : וימת נדב ואביהוא
לפני יהוה בהקרבם אש זרה לפני יהוה [ב']
במדבר סיני ובנים לא היו להם ויכהן
אלעזר ואיתמר על פני אהרן אביהם :
וידבר יהוה אל משה
לאמר : הקרב את מטה לוי והעמדת