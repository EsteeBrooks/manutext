ורמה לא היתה בו : ויאמר משה אכלהו
היום כי שבת היום ליהוה היום לא תמצאהו
בשדה : ששת ימים תלקטהו וביום
השביעי שבת לא יהיה בו : ויהי ביום
השביעי יצאו מן העם ללקט ולא מצאו :
ויאמר יהוה אל משה
עד אנה מאנתם לשמר מצותי ותורתי :
ראו כי יהוה נתן לכם השבת על כן הוא
נתן לכם ביום הששי לחם יומים שבו
איש תחתיו אל יצא איש ממקמו ביום
השביעי : וישבתו העם ביום השבעי
ויקראו בית ישראל את שמו מן והוא
כזרע גד לבן וטעמו כצפיחת בדבש
ויאמר משה זה הדבר אשר צוה יהוה
מלא העמר ממנו למשמרת לדרתיכם
למען יראו את הלחם אשר האכלתי
אתכם במדבר בהוציאי אתכם מארץ
מצרים : ויאמר משה אל אהרן קח צנצנת