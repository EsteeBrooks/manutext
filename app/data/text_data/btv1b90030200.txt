אכלתי ומים לא שתיתי על כל חטאתכם
אשר חטאתם לעשות הרע בעיני יהוה
להכעיסו : כי יגרתי מפני האף והחמה
אשר קצף יהוה עליכם להשמיד אתכם
וישמע יהוה אלי גם בפעם ההוא : ובאהרן
התאנף יהוה מאד להשמידו ואתפלל [/]
גם בעד אהרן בעת ההוא : ואת חטאתכם
אשר עשיתם את העגל לקחתי ואשרף
אתו באש ואכת אתו טחון היטב עד
אשר דק לעפר ואשלך את עפרו אל הנחל
הירד מן ההר : ובתבערה ובמסה ובקברת
התאוה מקצ[י]פים הייתם את יהוה :  [ובש']
ובשלח יהוה אתכם מקדש ברנע לאמר
עלו ורשו את הארץ אשר נתתי לכם
ותמרו את פי יהוה אלהיכם ולא האמנתם
לו ולא שמעתם בקלו : ממרים הייתם
עם יהוה מיום דעתי אתכם : ואתנפל
לפני יהוה את ארבעים היום ואת ארבעים
הלילה אשר התנפלתי כי אמר יהוה
להשמיד אתכם : ואתפלל אל יהוה
ואמר אדני יהוה אל תשחת עמך [ונח/]
ונחלתך אשר פדית בגדלך אשר הוצאת
ממצרים ביד חזקה : זכר לעבדיך [לא/]
לאברהם ליצחק וליעקב אל תפן אל [/]
קשי העם הזה ואל רשעו ואל חטאתו :
פן יאמרו הארץ אשר הוצאתנו משם
מבלי יכלת יהוה להביאם אל הארץ [/]
אשר דבר להם ומשנאתו אותם הו כי אם
להמיתם במדבר : והם עמך ונחלתך אשר
הוצאת בכחך הגדל ובזרעך הנטויה :
בעת ההוא אמר יהוה אלי פסל
לך שני לוחת אבנים כראשנים ועלה
אלי ההרה ועשית לך ארון עץ : ואכתב
על הלחת את הדברים אשר היו על [הל']
הלחת הראשנים אשר שברת ושמתם
בארון : ואעש ארון עצי שטים ואפסל
שני לחת אבנים כראשנים ואעל ההרה
ושני הלחת בידי : ויכתב על הלחת [כמכ/]
כמכתב הראשון את עשרת הדברים
אשר דבר יהוה אליכם בהר מתוך האש
ביום הקהל ויתנם יהוה אלי : ואפן וארד
מן ההר ואשם את הלחת בארון אשר
עשיתי ויהיו שם כאשר צוני יהוה : ובני
ישראל נסעו מבארת בני יעקן מוסרה
שם מת אהרן ויקבר שם ויכהן אלעזר
בנו תחתיו : משם נסעו הגדגדה ומן [הגד']
הגדגדה יטבתה ארץ נחלי מים : בעת
ההוא הבדיל יהוה את שבט הלוי [לש']
לשאת את ארון ברית יהוה לעמד לפני
יהוה לשרתו ולברך בשמו עד היום הזה :
על כן לא היה ללוי חלק ונחלה עם אחיו
יהוה הוא נחלתו כאשר דבר יהוה אלהיך
לו : ואנכי עמדתי בהר כימים הראשנים
ארבעים יום וארבעים לילה וישמע [/]
יהוה אלי גם בפעם ההוא לא אבה
יהוה השחיתך : ויאמר יהוה אלי קום