די מחסרו אשר יחסר לו : השמר לך פן יהיה דבר
עם לבבך בליעל לאמר קרבה שנת השבע שנת [הש']
השמיטה ורעה עינך באחיך האביון ולא תתן לו וקרא
עליך אל יהוה והיה בך חטא : נתון תתן לו ולא ירע
לבבך בתתך לו כי בגלל הדבר הזה יברכך יהוה אלהיך
בכל מעשך ובכל משלח ידך : כי לא יחדל אביון מקרב
הארץ על כן אנכי מצוך לאמר פתח תפתח את ידך
לאחיך לענייך ולאבינך בארצך :
כי ימכר לך אחיך העברי
או העבריה ועבדך שש שנים ובשנה השביעית [תשל']
תשלחנו חפשי מעמך : וכי תשלחנו חפשי מעמך לא
תשלחנו ריקם : הענק תעניק לו מצאנך ומגרנך [ומ///]
ומיקבך אשר ברכך יהוה אלהיך תתן לו : וזכרת כי
עבד היית בארץ מצרים ויפדך יהוה אלהיך על כן
אנכי מצוך את הדבר הזה היום : והיה כי יאמר
אליך לא אצא מעמך כי אהבך ואת ביתך כי טוב לו
עמך : ולקחת את המרצע ונתתה באזנו ובדלת והיה
לך עבד עולם ואף לאמתך תעשה כן : לא יקשה
בעיניך בשלחך אתו חפשי מעמך כי משנה שכר
שכיר עבדך שש שנים וברכך יהוה אלהיך בכל
אשר תעשה : כל הבכור
בשעריך לא תעזבנו כי אין לו חלק ונחלה עמך :
מקצה שלש שנים תוציא
את כל מעשר תבואתך בשנה ההוא והנחת בשעריך :
ובא הלוי כי אין לו חלק ונחלה עמך והגר והיתום [והא']
והאלמנה אשר בשעריך ואכלו ושבעו למען יברכך
יהוה אלהיך בכל מעשה ידך אשר תעשה :
מקץ שבע שנים תעשה
שמטה : וזה דבר השמטה שמוט כל בעל משה ידו
אשר ישה ברעהו לא יגש את רעהו ואת אחיו כי
קרא שמטה ליהוה : את הנכרי תגש ואשר יהיה לך
את אחיך תשמט ידך : אפס כי לא יהיה בך אביון כי
ברך יברכך יהוה בארץ אשר יהוה אלהיך נתן לך
נחלה לרשתה : רק אם שמע תשמע בקול יהוה
אלהיך לשמר לעשות את כל המצוה הזאת אשר
אנכי מצוך היום : כי יהוה אלהיך ברכך כאשר דבר
לך והעבטת גוים רבים ואתה לא תעבט ומשלת [בג']
בגוים רבים ובך לא ימשלו :
כי יהיה בך אביון מאחד [אח']
אחיך באחד שעריך בארצך אשר יהוה אלהיך נתן לך
לא תאמץ את לבבך ולא תקפץ את ידך מאחיך
האביון : כי פתח תפתח את ידך לו והעבט תעביטנו