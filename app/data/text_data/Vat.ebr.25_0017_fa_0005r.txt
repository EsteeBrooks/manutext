לפניו תבוא באזניו : ותגעש ותרעש הארץ ומוסדי הרים
ירגזו ויתגעשו כי חרה לו : עלה עשן באפו ואש
מפיו תאכל גחלים בערו ממנו : ויט שמים וירד וערפל
תחת רגליו : וירכב על כרוב ויעף וידא על כנפי
רוח : ישת חשך (י)סתרו סביבתיו סכתו חשכת מים עבי שחקים :
מנגה נגדו עביו עברו ברד וגחלי אש : וירעם בשמים
יהוה ועליון יתן קולו ברד וגחלי אש : וישלח חציו ויפיצם
וברקים רב ויהמם : ויראו אפיקי מים ויגלו מוסדות
תבל מגערתך יהוה מנשמת רוח אפיך : ישלח ממרום
יקחני ימשני במים רבים : יצילני מאיבי עז ומשנאי
כי אמצו ממני : יקדמוני ביום אידי ויהי יהוה למשען לי :
ויוציאני למרחב יחלצני כי חפץ בי : יגמלני יהוה
כצדקי כבר ידי ישיב לי : כי שמרתי דרכי יהוה ולא רשעתי
מאלהי : כי כל משפטיו לנגדי וחקתיו לא אסיר
מני : ואהי תמים עמו ואשתמר מעוני : וישב יהוה לי
כצדקי כבר ידי לנגד עיניו : עם חסיד תתחסד
עם גבר תמים תתמם : עם נבר תתברר ועם עקש [ת']
תתפתל : כי אתה עם עני תושיע ועינים רמות
תשפיל : כי אתה תאיר נרי יהוה אלהי יגיה חשכי : כי
בך ארוץ גדוד ובאלהי אדלג שור : האל
תמים דרכו אמרת יהוה צרופה מגן הוא לכל החסים בו :
כי מי אלוה מבלעדי יהוה ומי צור זולתי אלהינו :
האל המאזרני חיל ויתן תמים דרכי : משוה רגלי כאילות
ועל במתי יעמידני : מלמד ידי למלחמה ונחתה