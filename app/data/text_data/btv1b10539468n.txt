בעמוד אש להאיר להם ללכת יומם
ולילה : לא ימיש עמוד הענן יומם ועמוד
האש לילה לפני העם :
וידבר יהוה אל משה לאמר : דבר אל
בני ישראל וישבו ויחנו לפני פי החירת
בין מגדל ובין הים לפני בעל צפן נכחו תחנו
על הים : ואמר פרעה לבני ישראל נבכים
הם בארץ סגר עליהם המדבר : וחזקתי
את לב פרעה ורדף אחריהם ואכבדה
בפרעה ובכל חילו וידעו מצרים כי אני
יהוה ויעשו כן : ויגד למלך מצרים כי ברח
העם ויהפך לבב פרעה ועבדיו אל העם
ויאמרו מה זאת עשינו כי שלחנו את [ד']
ישראל מעבדנו : ויאסר את רכבו ואת
עמו לקח עמו : ויקח שש מאות רכב בחור
וכל רכב מצרים ושלשם על כלו : ויחזק
יהוה את לב פרעה מלך מצרים וירדף
אחרי בני ישראל ובני ישראל יצאים ביד
רמה : וירדפו מצרים אחריהם וישיגו אותם
חנים על הים כל סוס רכב פרעה ופרשיו