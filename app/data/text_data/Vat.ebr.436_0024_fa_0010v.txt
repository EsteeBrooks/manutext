הר גרזים והחציו אל מול הר עיבל כאשר צוה
משה עבד יהוה לברך את העם ישראל בראשנה :
ואחרי כן קרא את כל דברי התורה הברכה [וה']
והקללה ככל הכתוב בספר התורה : לא היה דבר
מכל אשר צוה משה אשר לא קרא יהושע
נגד כל קהל ישראל והנשים והטף והגר ההלך
בקרבם : ויהי כשמע כל המלכים [א']
אשר בעבר הירדן בהר ובשפלה ובכל חוף
הים הגדול אל מול הלבנון החתי והאמרי [/]
הכנעני הפרזי החוי והיבוסי : ויתקבצו יחדו
להלחם עם יהושע ועם ישראל פה אחד :
וישבי גבעון שמעו את אשר עשה
יהושע ליריחו ולעי : ויעשו גם המה בערמה
וילכו ויצטירו ויקחו שקים בלים לחמ(ו)ריהם
ונאדות יין בלים ומבקעים ומצררים : ונעלות
בלות ומטלאות ברגליהם ושלמות בלות
עליהם וכל לחם צידם יבש היה נקדים : וילכו
אל יהושע אל המחנה הגלגל ויאמרו אליו [/]
ואל איש ישראל מארץ רחוקה באנו ועתה
כרתו לנו ברית : ויאמרו איש ישראל אל החוי
אולי בקרבי אתה יושב ואיך אכרות לך ברית :
ויאמרו אל יהושע עבדיך אנחנו ויאמר אלהם
יהושע מי אתם ומאין תבאו : ויאמרו אליו
מארץ רחקה מאד באו עבדיך לשם יהוה