אשרי
האשי אשר לו הלך בעצת רשעים ובדרך
חטאים לא עמד ובמושב לצים לא ישב :
כי אם בתורת יהוה חפצו ובתורתו יהגה יומם ולילה :
והיה כעץ שתול על פלגי מים אשר פריו יתן בעתו
ועלהו לא יבול וכל אשר יעשה יצליח :
לא כן הרשעים כי אם כמוץ אשר תדפנו רוח :
על כן לא יקומו רשעים במשפט וחטאים בעדת צדיקים :
כי יודע יהוה דרך צדיקים ודרך רשעים תאבד :
למה
רגשו גוים ולאמים יהגו ריק :
יתיצבו מלכי ארץ ורוזנים נוסדו יחד על יהוה ועל משיחו :
ננתקה את מוסרתימו ונשליכה ממנו עבתימו :
יושב בשמים ישחק יהוה ילעג למו :
אז ידבר אלימו באפו ובחרונו יבהלמו :
ואני נסכתי מלכי על ציון הר קדשי :
אספרה אל חק יהוה אמר אלי בני אתה אני היום ילידתיך :
שאל ממני ואתנה גוים נחלתך ואחזתך אפסי ארץ :