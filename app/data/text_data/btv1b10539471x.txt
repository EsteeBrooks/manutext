אין המטהר הימנית ועל
בהן ידו הימנית ועל בהן
רגלו הימנית על דם האשם :
והנותר בשמן אשר על כף
הכהן יתן על ראש המטהר
וכפר עליו הכהן לפני יהוה :
ועשה הכהן את החטאת
וכפר על המטהר מטמאתו
ואחר ישחט את העלה : [וה']
והעלה הכהן את העלה
ואת המנחה המזבחה וכפר
עליו הכהן וטהר :
ואם דל הוא ואין ידו
משגת ולקח כבש אחד אשם
לתנופה לכפר עליו ועשרון
סלת אחד בלול בשמן למנחה
ולג שמן : ושתי תרים או
שני בני יונה אשר תשיג
ידו והיה אחד חטאת והאחד
עלה : והביא אתם ביום [הש']
השמיני לטהרתו אל הכהן
אל פתח אהל מועד לפני יהוה :
ולקח הכהן את כבש האשם
ואת לג השמן והניף אתם
הכהן לפני יהוה : ושחט
את כבש האשם ולקח הכהן
מדם האשם ונתן על תנוך
אזן המטהר הימנית ועל
בהן ידו הימנית ועל בהן רגלו
הימנית : ומן השמן יצק
הכהן על כף הכהן השמאלית :
והזה הכהן באצבעו הימנית
מן השמן אשר על כפו [הש']
השמאלית שבע פעמים לפני
יהוה : ונתן הכהן מן השמן
אשר על כפו על תנוך אזן
המטהר הימנית ועל בהן ידו
הימנית ועל בהן רגלו הימנית
על מקום דם האשם : והנותר
מן השמן אשר על כף הכהן
יתן על ראש המטהר לכפר
עליו לפני יהוה : ועשה את
האחד מן התרים או מן בני
היונה מאשר תשיג : את
אשר תשיג ידו את האחד
חטאת ואת האחד עלה על
המנחה וכפר הכהן על המטהר
לפני יהוה : זאת תורת אשר
בו נגע צרעת אשר לא תשיג ידו
בטהרתו : פ'
וידבר יהוה אל משה ואל
אהרן לאמר : כי תבאו אל
ארץ כנען אשר אני נותן
לכם לאחזה ונתתי נגע