אלה היו בני בשמת אשת עשו : ואלה היו בני [א']
אהליבמה בת ענה בת צבעון אשת עשו ותלד
לעשו את יעוש ואת יעלם ואת קרח : אלה
אלופי בני עשו בני אליפז בכור עשו אלוף תימן
אלוף אמר אלוף צפו אלוף קנז : אלוף קרח אלוף
געתם אלוף עמלק אלה אלופי אליפז בארץ אדום
אלה בני עדה : ואלה בני רעואל בן עשו אלוף
נחת אלוף זרח אלוף שמה אלוף מזה אלה אלופי
רעואל בארץ אדום אלה בני בשמת אשת עשו :
ואלה בני אהליבמה אשת עשו אלוף יעוש אלוף
יעלם אלוף קרח אלה אלופי אהלי במה בת ענה
אשת עשו : אלה בני עשו ואלה אלופיהם הוא
אדום : אלה בני
שעיר החרי ישבי הארץ לוטן ושובל וצבעון
וענה : ודישן ואצר ודישן אלה אלופי החרי
בני שעיר בארץ אדום : ויהיו בני לוטן חרי והימם
ואחות לוטן תמנע : ואלה בני שובל עלון ומנחת
ועיבל שפו ואונם : ואלה בני צבעון ואיה וענה
הוא ענה אשר מצא את הימים במדבר ברעתו
את החמרים לצבעון אביו : ואלה בני ענה דישן
ואהלי במה בת ענה : ואלה בני דישן חמדן [ואש']
ואשבן ויתרן וכרן : אלה בני אצר בלהן וזעון
ועקן : אלה בני דישן עוץ וארן : אלה אלופי
החרי אלוף לוטן אלוף שובל אלוף צבעון אלוף
ענה : אלוף דישון אלוף אצר אלוף דישן אלה
אלופי החרי לאלופיהם בארץ ארם
ואלה המלכים אשר מלכו
בארץ אדום לפני מלך מלך לבני ישראל : וימלך
באדום בלע בן בעור ושם עירו דנהבה : וימת
יוכב וימלך תחתיו חשם מארץ התימני : וימת
חשם וימלך תחתיו הדד בן בדר המכה את מדין
בשדה מואב ושם עירו עוית : וימת הדד וימלך
תחתיו שמלה ממשרקה : וימת שמלה וימלך
תחתיו שאול מרחבות הנהר : וימת שאול וימלך
תחתיו בעל חנן בן עכבור : וימת בעל חנן בן [עב']
עכבור וימלך תחתיו הדר ושם עירו פעו ושם
אשתו מהיטבאל בת מטרד בת מי זהב : ואלה
שמות אלופי עשו למשפחתם למקמתם
בשמתם אלוף תמנע אלוף עלוה אלוף יתת :
אלוף אהליבמה אלוף אלה אלוף פינן : אלוף
קנז אלוף תימן אלוף מבצר : אלוף מגדיאל
אלוף עירם אלה אלופי אדום למשבתם בארץ
אחזתם הוא עשו אבי אדום :
פרש' וישב
יעקב בארץ מגורי אביו בארץ כנען : אלה
תולדת יעקב יוסף בן שבע עשרה שנה היה
רעה את אחיו בצאן והוא נער את בני בלהה
ואת בני זלפה נשי אביו ויבא יוסף את דבתם
רעה אל אביהם : וישראל אהב את יוסף מכל
בניו כי בן זקנים הוא לו ועשה לו כתנת פסים :
ויראו אחיו כי אתו אהב אביהם מכל אחיו
בלע וימלך תחתיו יובב בן זרח מבצרה : וימת