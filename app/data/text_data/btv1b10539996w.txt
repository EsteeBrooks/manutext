הביא אלוה בידו : ואולם שאל
נא בהמות ותרך ועוף
השמים ויגד לך : או שיח [ל/]
לארץ ותרך ויספרו [/]
לך דגי הים : מי לא ידע בכל
אלה כי יד יהוה עשתה
זאת : אשר בידו נפש כל חי
ורוח כל בשר איש : [/]
הלא אזן מלין תבחן וחך אכל
יטעם לו : בישישים
חכמה וארך ימים תבונה : עמו
חכמה וגבורה : הן [י/]
יהרוס ולא יבנה יסגר על איש
ולא יפתח : הן יעצר
במים ויבשו וישלחם ויהפכו
ארץ : עמו עז ותושיה
לו שגג ומשגה : מוליך יועצים
שולל ושפטים יהולל :
מוסר מלכים פתח ויאסר
אזור במתניהם : מוליך
כהנים שולל ואיתנים יסלף :
מסיר פה לנאמנים
וטעם זקנים יקח : שופך בוז על
נדיבים ומזיח אפיקים
רפה : מגלה עמקות מני חשך
ויצא לאור צלמות :
משגיא לגוים ויאבדם שוטח
לגוים וינחם : מסיר לב
ראשי עם הארץ ויתעם בתהו
לא דרך : ימששו חשך
ולא אור ויתעם כשכור : הן כל
ראתה עיני שמעה [/]
אזני ותבן לה : כדעתכם ידעתי
גם אני לא נפל אנכי
מכם : אולם אני אל שדי אדבר
והוכח אל אל אחפץ :
ואולם אתם טפלי שקר רפאי
אלל כלכם : מי יתן ˙˙ [ה']
החרש תחרישון ותהי לכם
לחכמה : שמעו נא [ת']
תוכחתי וריבות שפתי הקשיבו :
הלאל תדברו עולה ולו
תדברו רמיה : הפניו תשאון
אם לאל תריבון : הטוב