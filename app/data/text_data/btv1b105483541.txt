דברי אגור בן יקה המשא
נאם הגבר לאיתיאל לאיתיאל
וא[ו]כל : כי בער אנכי מאיש [/]
ולא בינת אדם לי : ולא למדתי
חכמה ודעת קדשים אדע : [/]
מי עלה שמים וירד מי אסף
רוח בחפניו מי צרר מים
בשמלה מי הקים כל אפסי
ארץ מה שמו ומה שם בנו [/]
כי תדע : כל אמרת אלוה
צרופה מגן הוא לחוסים בו :
אל תוסף על דבריו פן יוכיח
בך ונכזבת : שתים שאלתי
מאתך אל תמנע ממני בטרם
אמות : שוא ודבר כזב הרחק
ממני רש ועושר אל תתן לי
הטריפני לחם חקי : פן אשבע
וכחשתי ואמרתי מי יהוה ופן
אורש וגנבתי ותפשתי שם
אלהי : אל תלשן עבד אל
אדנ[י]ו פן יקללך ואשמת : דור
אביו יקלל ואת אמו לא יברך :
דור טהור בעיניו ומצאתו לא
רחץ : דור מה רמו עיניו [ועפ']
ועפעפיו ינשאו : דור חרבות
שניו ומאכלות מתלעתיו [ל/]
לאכל עניים מארץ ואביונים
מאדם : לעלוקה שתי בנות
וציא כסיל וחכם באחור [יש']
ישבחנה : מ[ו]של מקשיב על
דבר שקר כל משרתיו רשעים :
רש ואיש תככים נפגשו [מא']
מאיר עיני שניהם יהוה : מלך
שופט באמת דלים כסאו
לעד יכון : שבט ותוכחת יתן
חכמה ונער משלח מביש [/]
אמו : ברבות רשעים ירבה
פשע וצדיקים במפלתם יראו :
יסר בנך וינחך ויתן מעדנים
לנפשך : באין חזון יפרע עם
ושמר תורה אשרהו : בדברים
לא יוסר עבד כי יבין ואין [מ/]
מענה : חזית איש אץ בדבריו
תקוה לכסיל ממנו : מפנק
[מפנק] מנער עבדו ואחריתו
יהיה מנון : איש אף יגרה
מדון ובעל חמה רב פשע : [גא']
גאות אדם תשפילנו ושפל
רוח יתמך כבוד : ח(ו)לק עם גנב
שונא נפשו אלה ישמע ולא
יגיד : חרדת אדם יתן מוקש
ובטח ביהוה ישגב : רבים[מ/]
מבקשים פני מושל ומיהוה ˙˙
משפט איש : תועבת צדיקים
איש עול ותועבת רשע ישר
דרך :