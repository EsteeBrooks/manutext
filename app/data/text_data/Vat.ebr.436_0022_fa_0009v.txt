בין בית אל ובין העי מים לעיר : וישימו העם את
כל המחנה אשר מצפון לעיר ואת עקבו מים
לעיר וילך יהושע בלילה ההוא בתוך העמק :
ויהי בראות מלך העי וימהרו וישכימו ויצאו
אנשי העיר לקראת ישראל למלחמה הוא וכל
עמו למועד לפני הערבה והוא לא ידע כי ארב
לו מאחרי העיר : וינגעו יהושע וכל ישראל
לפניהם וינסו דרך המדבר : ויזעקו כל העם
אשר בעיר לרדף אחריהם וירדפו אחרי [יהש']
יהושע וינתקו מן העיר : ולא נשאר איש בעי
ובית אל אשר לא יצאו אחרי ישראל ויעזבו
את העיר פתוחה וירדפו אחרי ישראל :
ויאמר יהוה אל יהושע נטה בכידון
אשר בידך אל העי כי בידך אתננה ויט [/]
יהושע בכידון אשר בידו אל העיר : והארב
קם מהרה ממקמו וירוצו כנטות ידו ויבאו [ה']
העיר וילכדוה וימהרו ויציתו את העיר באש :
ויפנו אנשי העי אחריהם ויראו והנה עלה
עשן העיר השמימה ולא היה בהם ידים לנוס
הנה והנה והעם הנס המדבר נהפך אל הרדף :
ויהושע וכל ישראל ראו כי לכד הארב את העיר
וכי עלה עשן העיר וישבו ויכו את אנשי העי :
ואלה יצאו מן העיר לקראתם ויהיו לישראל
בתוך אלה מזה ואלה מזה ויכו אתם עד בלתי