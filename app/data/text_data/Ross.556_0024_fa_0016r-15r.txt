אל רהבים ושטי כזב : רבות עשית אתה יהוה אלהי
נפלאותיך ומחשבתיך אלינו אין ער[ו]ך אליך אגידה
ואדברה עצמו מספר : זבח ומנחה לא חפצת
אזנים כרית לי עולה וחטאה לא שאלת :
אז אמרתי הנה באתי במגלת ספר כתוב עלי :
לעשות רצונך אלהי חפצתי ותורתך בתוך מעי :
בשרתי צדק בקהל רב הנה שפתי לא אכלא יהוה אתה
ידעת : צדקתך לא כסיתי בתוך לבי אמונתך [ותש']
ותשועתך אמרתי לא כחדתי חסדך ואמתך לקהל
רב : אתה יהוה לא תכלה רחמיך ממני חסדך ואמתך
תמיד יצרוני : כי אפפו עלי רעות עד אין מספר השיגוני
עונתי ולא יכולתי לראות עצמו משערות ראשי
ולבי עזבני : רצה ייי להצילני יהוה לעזרתי חושה :
יבשו ויחפרו יחד מבקשי נפשי לספותה יסגו אחור
ויכלמו חפצי רעתי : ישמו על עקב בשתם האמרים
לי האח האח : ישישו וישמחו בך כל מבקשיך
[ו]יאמרו תמיד יגדל יהוה אהבי תשועתך :
ואני ואביון אדני יחשב לי עזרתי ומפלטי אתה
אלהי אל תאחר ˙˙ : למנצח
מזמור
לדוד :
אשרי משכיל אל דל ביום רעה ימלטהו יהוה :
יהוה ישמרהו ויחיהו יאשר בארץ ואל תתנהו בנפש
איביו : יהוה יסעדנו על ערש דוי כל משכבו הפכת בחליו :
אני אמרתי יהוה חנני רפאה נפשי כי חטאתי לך :
משכיל לבני קרש :
כאיל תערג
על אפיקי מים כן נפשי תערג אליך אלהים :
צמאה נפשי לאלהים לאל חי מתי אבוא ואראה פני
אלהים : היתה לי דמעתי לחם יומם ולילה באמר אלי
כל היום איה אלהיך : אלה אזכרה ואשפכה
עלי נפשי כי אעבר בסך אדדם עד בית אלהים
בקול רנה
ותודה המון חוגג :
אויבי יאמרו רע לי מתי ימות ואבד שמו :
ואם בא לראות שוא ידבר לבו יקבץ און לו יצא
לחוץ ידבר : יחד עלי יתלחשו כל שנאי עלי יחשבו
רעה לי : דבר בליעל יצוק בו ואשר שכב לא יוסיף לקום :
גם איש שלמי אשר בטחתי בו אכל לחמי הגדיל עלי
עקב : ואתה יהוה חנני והקימני ואשלמה להם :
בזאת ידעתי כי חפצת בי כי לא יריע אויבי עלי : ואני
בת[ו]מי תמכת בי ותציבני לפניך לעולם :
ברוך יהוה אלהי ישראל מהעולם ועד העולם ˙
אמן ואמן : ˙˙ [/]
למנצח