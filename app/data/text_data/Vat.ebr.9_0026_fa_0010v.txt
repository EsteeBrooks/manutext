מלאך יהוה מן השמים ויאמר אברהם אברהם
ויאמר הנני : ויאמר אל תשלח ידך אל הנער
ואל תעש לו מאומה כי עתה ידעתי כי ירא
אלהים אתה ולא חשכת את בנך את יחידך
ממני : וישא אברהם את עיניו וירא והנה איל
אחר נאחז בסבך בקרנין וילך אברהם ויקח את
האיל ויעלהו לעלה תחת בנו : ויקרא אברהם
שם המקום ההוא יהוה יראה אשר יאמר
היום בהר יהוה יראה : ויקרא מלאך יהוה אל
אברהם שנית מן השמים : ויאמר בי נשבעתי
נאם יהוה כי יען אשר עשית את הדבר הזה
ולא חשכת את בנך את יחידך : כי ברך אברכך
והרבה ארבה את זרעך ככוכבי השמים וכחול
אשר על שפת הים וירש זרעך את שער איביו :
והתברכו בזרעך כל גויי הארץ עקב אשר
שמעת בקלי : וישב אברהם אל נעריו ויקמו
וילכו יחדו אל באר שבע וישב אברהם בבאר
שבע : ויהי אחר
הדברים האלה ויגד לאברהם לאמר הנה ילדה
מלכה גם היא בנים לנחור אחיך : את עוץ בכרו
ואת בוז אחיו ואת קמואל אבי ארם : ואת כשד
ואת חזו ואת פלדש ואת ידלף ואת בתואל
ובתואל ילד את רבקה שמנה אלה ילדה מלכה
לנחור אחי אברהם : ופילגשו ושמה ראומה
ותלד גם הוא את טבח ואת גחם ואת תחש ואת
מעכה : פרש'
ויהיו חיי שרה מאת
שנה ועשרים שנה ושבע שנים שני חיי [ש']
שרה : ותמת שרה בקרית ארבע הוא חברון
בארץ כנען ויבא אברהם לספד לשרה ולבכתה :
ויקם אברהם מעל פני מתו וידבר אל בני חת
לאמר : גר ותושב אנכי עמכם תנו לי אחזת קבר
עמכם ואקברה מתי מלפני : ויענו בני חת את
אברהם לאמר לו : שמענו אדני נשיא אלהים
אתה בתוכנו במבחר קברנו קבר את מתך איש
ממנו את קברו לא יכלה ממך מקבר מתך : ויקם
אברהם וישתחו לעם הארץ לבני חת : וידבר
אתם לאמר אם יש את נפשכם לקבר את מתי
מלפני שמעוני ופגעו לי בעפרון בן צחר : ויתן
לי את מערת המכפלה אשר לו אשר בקצה
שדהו בכסף מלא יתננה לי בתוככם לאחזת
קבר : ועפרון ישב בתוך בני חת ויען עפרון
החתי את אברהם באזני בני חת לכל באי שער
עירו לאמר : לא אדני שמעני השדה נתתי לך
והמערה אשר בו לך נתתיה לעיני בני עמי נת
נתתיה לך קבר מתך :[ויש']
וישתחו אברהם לפני עם הארץ : וידבר אל
עפרון באזני עם הארץ לאמר אך אם אתה
לו שמעני נתתי כסף השדה קח ממני ואקברה
את מתי שמה : ויען עפרון את אברהם לאמר
לו : אדני שמעני ארץ ארבע מאות שקל כסף
ביני ובינך מה היא ואת מתך קבר : וישמע אברהם