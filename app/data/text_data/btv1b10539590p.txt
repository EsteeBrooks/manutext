תאמר אלהים אני לפני
הרגך ואתה אדם ולא
אל ביד מחלליך : מותי
ערלים תמות ביד זרים
כי אני דברתי נאם אדני
יהוה ˙ : ויהי דבר
יהוה אלי לאמר : בן אדם
שא קינה על מלך צר
ואמרת לו כה אמר אדני
יהוה אתה חותם תכנית
מלא חכמה וכליל יופי :
בעדן גן אלהים היית כל
אבן יקרה מסוכתך אדם
פטדה ויהלם תרשיש
שהם וישפה ספיר נפך
וברקת וזהב מלאכת
תפיך ונקביך בך ביום
הבראך כננו : את כרוב
ממשח הסוכך ונתתיך
בהר קדש אלהים היית
בתוך אבני אש התהלכת :
תמים אתה בדרכיך מיום
הבראך עד נמצא עולתה
בך ברב רכלתך מלו
תוכך חמס ותחטא
ואחללך מהר אלהים
ואבדך כרוב הסכך
מתוך אבני אש : גבה
לבך ביפיך שחת חכמתך
על יפעתך על ארץ
השלכתיך לפני מלכים
נתתיך לראוה בך : מרב
עוניך בעול רכלתך
חללת מקדשיך ואוצא
אש מתוכך היא אכלתך
ואתנך לאפר על הארץ
לעיני כל ראיך : כל
יודעיך בעמים שממו
עליך בלהות היית
ואינך עד עולם :
ויהי דבר יהוה אלי לאמר :
בן אדם שים פניך אל
צידן והנבא עליה : ואמרת
כה אמר אדני יהוה הנני
עליך צידון ונכבדתי
בתוכך וידעו כי אני יהוה