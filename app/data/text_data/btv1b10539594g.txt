ויקבצו כל אנשי יהודה ובנימן ירושלם לשלשת הימים
הוא החדש התשעי בעשרים בחדש וישבו כל העם
ברחוב בית האלהים מרעידים על הדבר ומהגשמים :
ויקם עזרא הכהן ויאמר אלהם אתם
מעלתם ותשיבו נשים נכריות להוסיף על אשמת
ישראל : ועתה תנו תודה ליהוה אלהי אבתיכם ועשו
רצונו והבדלו מעמי הארץ ומן הנשים הנכריות :
ויענו כל הקהל ויאמרו קול גדול
כן כדבריך עלינו לעשות : אבל העם רב והעת
גשמים ואין כח לעמד בחוץ והמלאכה לא ליום אחד ולא
לשנים כי הרבינו לפשוע בדבר הזה : יעמדו נא שרינו
לכל הקהל וכל אשר בערינו ההשיב נשים נכריות
יבוא לעתים מזמנים ועמהם זקני עיר ועיר ושפטיה
עד להשיב חרון אף אלהינו ממנו עד לדבר הזה :
אך
יונתן בן עשהאל ויחזיה בן תקוה עמדו
על זאת ומשלם ושבתי הלוי עזרם : ויעשו כן
בני הגולה ויבדלו עזרא הכהן אנשים ראשי האבות
לבית אבתם וכלם בשמות וישבו ביום אחד לחדש
העשירי לדריוש הדבר : ויכלו בכל אנשים ההשיבו
נשים נכריות עד יום אחד לחדש הראשון :
וימצא
מבני הכהנים אשר הושיבו
נשים נכריות מבני ישוע בן יוצדק
ואחיו מעשיה ואליעזר ויריב וגדליה : ויתנו ידם
להוציא נשיהם ואשמים איל צאן על אשמתם :
ומבני אמר חנני וזבדיה : ומבני חרם
מעשיה ואליה ושמעיה ויחיאל ועזיה : ומבני